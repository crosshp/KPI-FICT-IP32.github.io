---
layout: post
title:  "Лекція 2. Канали витоку інформації"
date:   2016-09-08 14:15:00 +0300
categories: kpi_s07_data_security
---

# Розділ I. Основні поняття теорії побудови системи безпеки комп'ютерних систем та мереж.

## 5. Канали витоку інформації

Всього виділяють 4 основних канали витоку інформації.

1. радіотехнічний канал.
2. організаційний
3. системно-технічний (апаратний)
4. програмний

**Радіотехнічни канал**. нелегальні суб'єкти займаються зчитуванням побічного електромагнітного випромінювання та наведень (ПЭМИН). Для цього потрібна спеціальна апаратура. Вбудовування закладок також є частою практикою атак на цей канал:

- пасивні антени дозволяють краще налаштовуватися на перехоплення даних КС
- активні антени дозволяють впливати на роботу КС

**Організаційний канал**. Є найбільш небезпечним із усіх каналів витоку інформації. Цей канал включає в себе використання так званого адміністративного фактору. Адміністративний фактр -- дії адміністратора (у т.ч. адміністратора безпеки) по відношенню до системи. Тобто організаційний канал виникає, коли адміністратор системи з тих чи інших причин "грає" проти системи. Приклади: Едвар Сноуден, Юліан Ассандж.

**Системно-технічний канал**. Системно-технічний канал включає в себе використання спеціальної апаратури для реалізації НСД (несанкціонованого доступу). Як і в радіотехнічному каналі, використовуються закладки. На відміну від радіотехнічного каналу, застосовуються інший підхід -- замість вбудовування закладок у мікросхеми, використоується інший пристрій, який непомітно підключається до КС та записує активність у КС. Також, можливий варіант, коли за допомогою спеціального T-конектора, під'єднаного до мережевих кабелів, перехоплюють потік даних у КС.

**Програмний канал**. Програмний канал витоку включає в себе розробку спеціального ПЗ або використання готового (шпигунського) ПЗ для отримання несанкціонованого доступу до інформації. Це найбільш поширений канал. 90% вторгнень реалізуються по даному каналу. Цей канал включає розробку вірусів, програм для атак на КС, розробку шпигунського ПЗ, тощо.

Найбільш небезпечним є організаційний канал. Захиститися на 100% від атак по ньому є неможливим. Найбільш поширеним є програмний канал витоку інформації. У той же час від атак по цьому каналу захиститися найлегше.


## 6. Основні напрямки захисту інформації в КС

Виділяють 4 основні напрями захисту інформації (ЗІ).

1. Нормативно-правовий напрям
2. Організаційний напрям
3. Апаратно-технічний напрям
4. Програмний напрям

**Нормативно-правовий напрям**. На державному рівні створюється нормативно-правова база в галузі ЗІ. Це відповідні закони, підзаконні акти та нормативна документація. Цим займається ДССЗЗІ (Державна служба спеціального зв'язку та захисту інформації). Ця служба також видає ліцензії на діяльність у сфері захисту інформації. В Україні на даний момент є 3 базові закони про захист інформації:

1. Закон України «Про інформацію»
2. Закон України «Про державну таємницю»
3. Закон України «Про захист інформації в інформаційно-телекомунікаційних системах»

Також введено кримінальну відповідальність за НСД до автоматизованих КС.

Вся інформація в Україні поділяється на такі категорії:

- Відкрита інформація (більшість інформації)
- Конфіденційна інформація (ДСК -- для службового користування). Щоб отримати доступ до цієї інформації, необхідно отримати допуск.
- Секретна інформація. 
- Цілком таємна інформація.

**Організаційний напрям**. Цей напрям закриває відповідний канал витоку. У КС виділяється адміністратор безпеки. При підключенні до системи адміністратор видає логін/пароль, а також службову інструкцію про правила поведінки в мережі та про санкції у випадку їх порушення. При наймі адміністратора безпеки, йому також видається посадова інструкція, де перераховані санкції за порушення.

**Апаратно-технічнй**. В даному напрямі ведеться розробка спеціальних апаратних засобів захисту інформації. В першу чергу -- це засоби автентикації (authentication). Окрім засобів автентикації використовують системи апаратного розділення доступу та апаратні системи шифрування.

**Програмний напрям** захисту інформації включає в себе найбільш широкий спектр засобів. Сюди належать:

- Антивіруси
- Програми шифрування
- Програми моніторингу
- Програми розділення доступу
- Програмні системи автентикації

Програмне забезпечення, що використовується для захисту інформації ДСК та вище має бути сертифіковано.
Сучасні ОС беруть на себе деякі функції ЗІ
