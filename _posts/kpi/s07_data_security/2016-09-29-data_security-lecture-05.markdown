---
layout: post
title: "Лекція 5. Реалізація систем розділення доступу"
date: 2016-09-29 14:21:58 +0300
categories: kpi_s07_data_security
---

## 7. СРД -- Системи розділення доступу

**Модель Белла -- ЛаПадули**.   

```
     +-X-X-X-X-X-X-X-X-X+
     |                  |
     v                  v
   +---+              +---+
   |   |    +----+    |   |
   | S |<-->| ДД |<-->| O |
   |   |    +----+    |   |
   +---+      ^       +---+
              |
              v
           +-----+
           | |R| |
           +-----+
```

Суть полягає у створенні диспечеру доступу. Є два варіанти його створення:

- **Програмна реалізація.**
- **Апаратна реалізація.** Апаратна реалізація можлива тільки у випадку фізичного доступу до апаратної складової. Якщо фізичний доступ до апаратних засобів відсутній або недозволений, апаратна реалізація диспечера доступу неможлива. Апаратна реалізація ДД полягає у створенні спеціалізованого контролеру доступу
  ```
        /   +--------------------+
        |   |         ККД        |
   СКД <    +--------------------+
        |   |        ППЗУ        |<--тут зберігаються
        \   +--------------------+   логіни і паролі
 
   ККД -- Контролер доступу
   СКД -- Спеціальний контролер доступу
   ППЗУ -- Запам'ятовуючий пристрій
  ```

    Також необхідно реалізувати драйвер для роботи з контролером. При запиті до даних, контролер перевіряє права доступу у ППЗУ. Якщо права доступу немає, то контролер відмовляє у доступі до даних.


> Всі засоби захисту, реалізовані програмно, можуть бути зламані програмно.

СРД потребують реалізації спеціальних журналів. Суть полягає у тому, що в таких системах є матриця доступу. Щоб мати змогу записувати дані в журнал, створюється реєстраційний журнал. Реєстраційний журнал -- журнал, що є базисом для СРД і в подальшому він конвертується в матрицю доступу.

| Час реєстрації | Логін | Пароль | Права        | Автентикація | Нотатка                                |
|----------------|-------|--------|--------------|--------------|----------------------------|
| 1475150079     | user1 | ###### | /usr/1/1.txt | 4 = 2x + 1   | ПІП, телефон, адреса, тощо |
| ..........     | ..... | ...... | ............ | ............ | .......................... |

- Дата зберігається у стандартизованому форматі -- Unix Timestamp, наприклад. Unix Timestamp -- це кількість секунд, що пройшли з 01.01.1970 року.
- Логін -- ім'я користувача в системі. Може не співпадати з реальним іменем
- Пароль зберігається деінде в зашифрованому вигляді. В полі пароль -- посилання на місце збереження пароля
- Права -- визначають права доступу користувача до файлів на диску
- Інформація у полі автентикація також зберігається у зашифрованому вигляді
- Нотатка -- інформація для адміністратора. Згідно Закону "Про захист персональних даних" адміністратор повинен забезпечити безпеку цих даних.

За допомогою спеціального програмного забезпечення логін перетворюєтья у ідентифікатор, а права доступу у `REWMAO`

*REWMAO* -- 6 бітів, що визначають права:

- **R** -- право на читання (read)
- **E** -- право на виконання (execute)
- **W** -- право на запис (write)
- **M** -- право на модифікацію ситемної інформації (modify)
- **A** -- право на адміністрування (administrate) -- робота з існуючими ресурсами
- **O** -- право власності (ownership). Якщо є право власності, то можна змінювати конфігурацію системи.

Права `R`, `E`, `W` -- регулярні права, права `M`, `A`. `O` -- права на системну інформацію.

Для прав `A` та `O` існує таке поняття, як покриття прав. Якщо у користувача є право адміністрування, то в нього автоматично є і права `REWM`, якщо ж користувач має право власності, то він автоматично має усі права.

Реєстраційний журнал повинен зберігатися в захищених областях пам'яті. Якщо журнал зберігається у відкритому вигляді, то поля `пароль`, `автентикація`, `персональні дані` повинні зберігатися окремо у захищеному вигляді.

## 8. Операційний журнал

Для *СМБ (Систем Моніторингу Безпеки)* необхідно набрати певну статистику. Ця статистика подається на вхід *системи моніторингу безпеки*. Для зручності збору та обробки статистики має сенс представляти її у деякому єдиному форматі. Таким форматом є операційний журнал.

| Час входу в систему | Логін | Дія                  | Коментар |
|---------------------|-------|----------------------|----------|
| 1475150079          | vova  | /usr/1/1.txt -> r    |          | 
| 1475150879          | sanek | /usr/bin/python -> e |          | 
| 1475152870          | vova  | /usr/bin/su -> e     | !!!      |

Періодично операційний журнал оброблюється. По кожному з користувачів формується вектор, який показує, які критичні дії користувач здійснив, і наскільки це небхідно.

У полі коментар адміністратор може позначати підозрілі дії, щоб потім проаналізувати їх додатково.
